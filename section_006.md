# Escalatie- en klachtenprocedure {#718CA66D}
In voorgaande hoofdstukken gaat het protocol ervan uit dat er wijzigingen "in vrijheid" worden doorgevoerd. In het primaire proces wordt geen rekening gehouden met noodzakelijke wijzigingen die met spoed of onder druk van bijvoorbeeld externe nieuwe regelgeving moeten worden doorgevoerd. Dit is mogelijk middels een escalatieprocedure.
We doorlopen een escalatieprocedure als er een wijziging van de standaard noodzakelijk is die niet in het reguliere wijzigingsproces doorgevoerd kan worden, omdat dit te lang duurt. Een uitputtende lijst met situaties en criteria wanneer dit van toepassing is, valt op voorhand niet te geven. Maar voor de beeldvorming: het gaat om situaties waarbij het niet doorvoeren van een bepaalde noodzakelijke wijziging leidt tot onaanvaardbare risico's voor de uitvoeringspraktijk of het onmogelijk uitvoeren (vanwege bijvoorbeeld tegenstrijdige wetten) van werkzaamheden.
De escalatieprocedure wordt niet gebruikt om reguliere wijzigingen sneller door te kunnen voeren.
## Sturende principes bij escalatie {#24F83D78}
Er wordt geen vast proces gegeven om de escalatieprocedure te doorlopen, omdat verschillende situaties wellicht tot een verschillende wijze van handelen moeten leiden. In plaats daarvan zijn onderstaande sturende principes leidend om verantwoordelijkheden bij escalatie te duiden.
<br/>
<br/>
<ul><li><b>Signalering</b></li>
</ul>
Uit het werkveld kunnen signalen ontstaan dat er met spoed iets gewijzigd zou moeten worden. Het is vooraf niet aan te geven uit welke kanalen deze geluiden zullen ontstaan. Het is wel van belang om de rol van Geonovum te onderkennen als antennefunctie voor het werkveld. In ieder geval zullen deze signalen op enig moment Geonovum bereiken, en op dat moment zal er overleg gevoerd worden over deze signalen. 
<ul><li><b>Overleg</b></li>
</ul>
Bij de besluitvorming binnen de escalatieprocedure wordt er in principe overleg gevoerd tussen de Programmaraad en Geonovum (standaardenteam). Beide partijen raadplegen de betrokkenen daar waar nodig.
<ul><li><b>Besluitvorming</b></li>
</ul>
De beoordeling of de escalatieprocedure van toepassing is, wordt genomen door de voorzitter van Programmaraad van Geonovum. Ook het besluit <i>welke</i> wijzigingen er precies doorgevoerd moeten worden en op welke manier, wordt genomen door de voorzitter van Programmaraad.
<ul><li><b>Coördinatie</b></li>
</ul>
De coördinatie tijdens de escalatieprocedure wordt uitgevoerd door de voorzitter van Programmaraad van Geonovum. 
<ul><li><b>Communicatie met het werkveld</b></li>
</ul>
De communicatie met het werkveld wordt uitgevoerd door Geonovum. Als beheerder van de basisset geo-standaarden wordt verwacht dat Geonovum het meest directe contacten heeft met het werkveld.
## Klachtenafhandeling {#625AEBC6}
Het betrekken van alle belanghebbenden in een wijzigingsproces is een belangrijk uitgangspunt van Geonovum. Eventuele klachten worden ingebracht binnen de bestaande governancestructuren van Geonovum. Voor inhoudelijke klachten met betrekking op de basisset geo-standaarden kunnen belanghebbenden zich richten tot de directie van Geonovum. De directie zal inhoudelijke klachten bespreken met de voorzitter van de Programmaraad, waarna de voorzitter van de Programmaraad beoordeelt hoe de klacht het beste binnen deze lijn kan worden geagendeerd.
<br/>
<br/>
Het garanderen van het serieus nemen van klachten kan alleen, door deze volgens een zorgvuldige procedure te behandelen. 
Er kunnen ook klachten bij Geonovum worden kenbaar gemaakt met betrekking tot de standaarden: 
<ul><li>Klachten over de toepassingsmogelijkheid van de standaard;</li>
<li>Klachten over het beheer van de standaard.</li>
</ul>
<br/>
<br/>
In dat geval geldt de klachtenafhandeling zoals opgenomen in hoofdstuk 6 van het <a href='https://docs.geostandaarden.nl/gbd/gsb/' target='_blank'>beheerplan geo-standaarden</a>. 
