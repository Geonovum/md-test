# Implementatie ondersteuning {#6BEFD657}
<b>Het in gebruik nemen van (een volgende versie van ) een geo-standaard staat centraal in deze fase. Hiervoor leveren we de verschillende implementatiebestanden op. Wij ondersteunen de implementatie met onder meer een helpdesk, en validator.</b>
## Technische bestanden {#4B0AA488}
Om softwareleveranciers en gebruikers te ondersteunen bij de implementatie van een nieuwe versie van de geo-standaard, leveren wij afhankelijk van de behoefte in de praktijk verschillende bestanden en documentatie op:
<br/>
<br/>
<ul><li>Implementatiebestanden;</li>
<li>Voorbeeldbestanden;</li>
<li>Voorbeeldberichten.</li>
</ul>
<br/>
<br/>
Schemaâ€™s en Schematron (validatieregels) zijn voorbeelden van implementatiebestanden die als onderdeel van standaarden door Geonovum worden opgeleverd. Het kan hier ook gaan om implementatiebestanden voor visualisatieregels en iconen.
Voorbeeldbestanden en voorbeeldberichten kunnen worden gebruikt voor het testen van applicaties.
## Validatie en certificatie {#7256DB88}
Na het opleveren van de nieuwe standaard inclusief de verschillende onderdelen, richten wij ons op de ondersteuning van de standaard door softwareleveranciers, beheerders van voorzieningen/ registers. Bij deze groep gebruikers is de ondersteuning vooral technisch van aard. De validator is het hulpmiddel bij uitstek hierbij.
Soms zetten we conformiteitstoetsing in zoals bij NEN 3610. In dat geval wordt een testprotocol voor een conformiteitstoets beschikbaar gesteld, waarmee (handmatig) kan worden gecontroleerd of een implementatie aan de norm voldoet.
Ook certificering van applicaties is mogelijk. Certificering van applicaties ondersteunt niet zozeer de (kwaliteit van de) implementatie van de standaarden, als wel de (snelheid van) adoptie ervan. Zodra het werkveld voldoende volwassen is en certificering niet meer nodig is om adoptie te versnellen, kan certificering komen te vervallen.
## Opleiding {#0930E05A}
Opleiding en advies kunnen van toegevoegde waarde zijn bij de ondersteuning van de gebruikers die de geo-standaarden gebruiken. Middelen als documentatie, (online) bijeenkomsten, workshops, pilots en hackatons worden ingezet om de kennis over de wijzigingen in de versie van nieuwe geo-standaard te delen en te ondersteunen bij het in gebruik nemen van de nieuwe versie van de standaard. 
## Communicatie {#331B9E8F}
Het hele wijzigingsproces staat of valt met een goede communicatie. Onder goede communicatie wordt verstaan het tijdig leveren van de juiste informatie aan de juiste belanghebbenden. Dit betreft zowel de proceskant alsook de producten die er worden opgeleverd.
<br/>
<br/>
<b>Website(s)</b>
De actuele vigerende versies van de basisset geo-standaarden zijn beschikbaar via de publicatieservers (zie <span style='background-color: yellow;'>paragraaf 2.2</span>) en te vinden en raadpleegbaar via de Geonovum website. 
<br/>
<br/>
<b>Consultatie</b>
Bij X-wijzigingen zal Geonovum de aanpassingen in het model in een publieke consultatie aan eenieder voorleggen (zie <span style='background-color: yellow;'>paragraaf 2.2.2</span>).
<br/>
<br/>
<b>Werkafspraken</b>
De werkafspraken bepalen hoe er in de tussentijd moet worden omgegaan met geconstateerde fouten en problemen (zie <span style='background-color: yellow;'>Hoofdstuk 4</span>). De werkafspraken publiceren wij via de Geonovum website. Door middel van nieuwsberichten op de website en het versturen van de nieuwsbrief De Geo-standaard informeren wij het werkveld over de nieuwe dan wel aangepaste werkafspraak.
<br/>
<br/>
<b>Nieuwe producten inclusief releasenotes</b>
<br/>
<br/>
In de releasenotes bij de geo-standaard beschrijven wij de wijzigingen in de geo-standaard. De relasenotes worden in de bijlage van de nieuwe versie van de geo-standaarden opgenomen. 
